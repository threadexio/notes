# Λογική Πρόταση

## Ορισμός

Λογική πρόταση είναι μια φράση η οποία είναι, είτε αληθής, είτε ψευδής. Χωρίς βέβαια να είναι και αληθής και ψευδής ταυτόχρονα.

## Παράδειγμα

- $2 + 2 = 3$ είναι μια πρόταση
- $z + 2 = 3$ δεν είναι μια πρόταση

## Συμβολισμοί

### Συμβολισμοί τιμών

Οι προτάσεις που είναι _**αληθής**_ συμβολίζονται με τους παρακάτω τρόπους:

- τον αριθμό `1`
- το γράμμα `Α` (αληθές)
- το γράμμα `T` (true)

Οι προτάσεις που είναι _**ψευδής**_ συμβολίζονται με τους παρακάτω τρόπους:

- τον αριθμό `0`
- το γράμμα `Ψ` (ψευδής)
- το γράμμα `F` (false)

### Συμβολισμοί προτάσεων

Οι προτάσεις επίσης συμβολίζονται με γράμματα όπως το $p$ και το $q$.

- $p = \text{"χθες έβρεξε"}$
- $q = \text{"πήγα στη σχολή"}$

## Μετατροπή φυσικής γλώσσας σε προτασιακή γλώσσα

### Παράδειγμα 1

Καλούμαστε να μετατρέψουμε την παρακάτω πρόταση:

> Πρόσβαση στο internet έχετε αν σπουδάζετε πληροφορική ή αν δεν είστε νέος φοιτητής.

Έστω $p$ μια πρόταση η οποία είναι αληθής όταν έχω πρόσβαση στο internet, $q$ μια πρόταση που είναι αληθής όταν σπουδάζω πληροφορική και $r$ μια πρόταση που είναι αληθής όταν είμαι νέος φοιτητής. Άρα:

$$
\begin{align}
p &= \text{"έχω πρόσβαση στο internet"} \\
q &= \text{"σπουδάζω πληροφορική"} \\
r &= \text{"είμαι νέος φοιτητής"}
\end{align}
$$

Μια πιθανή μετατροπή της δοσμένης φράσης θα ήταν:

$$
(q \lor \bar{r}) \implies p
$$
Αυτή η πρόταση θα μπορούσε να διατυπώθει με φυσική γλώσσα ως:

$$
\text{"αν q ή όχι r, τότε p"}
$$

Αυτό σημαίνει οτι, εφόσον $\text{"σπουδάζω πληροφορική"}$ ή δεν $\text{"είμαι νέος φοιτητής"}$, τότε $\text{"έχω πρόσβαση στο internet"}$.

### Παράδειγμα 2

Καλούμαστε να μετατρέψουμε την παρακάτω πρόταση:

> Πρόσβαση στο internet έχετε **μόνο** αν σπουδάζετε πληροφορική ή αν δεν είστε νέος φοιτητής.

Παρατηρούμε την ύπαρξη της λέξης "μόνο". Αν θεωρήσουμε τις προτάσεις $p$, $q$ και $r$ βάσει του προηγούμενου παραδείγματος, τότε μια πιθανή μετατροπή της δοσμένης φράσης θα ήταν:

$$
p \implies (q \lor \bar{r})
$$

Αυτή η πρόταση θα μπορούσε να διατυπώθει με φυσική γλώσσα ως:

$$
\text{"αν p, τότε q ή όχι r"}
$$

Αυτό σημαίνει οτι, εφόσον $\text{"έχω πρόσβαση στο internet"}$, τότε σίγουρα είτε $\text{"σπουδάζω πληροφορική"}$, είτε δεν $\text{"είμαι νέος φοιτητής"}$.
