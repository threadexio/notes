# Πράξεις προτάσεων

Επί των [λογικών προτάσεων](Λογική%20Πρόταση.md) εφαρμόζονται αυστηρά ορισμένες πράξεις. Το αποτέλεσμα αυτών των πράξεων συνιστά μια καινούργια πρόταση. Οι πράξεις αυτές είναι:

- [[Άρνηση]]
- [[Σύζευξη]]
- [[Διάζευξη]]
- [[Αποκλειστική Διάζευξη]]
- [[Συνεπαγωγή]]
- [[Ισοδυναμία]]

## Προτεραιότητα Πράξεων

Οι λογικές, όπως και οι αριθμητικές πράξεις (πρόσθεση, αφαίρεση, κτλ), ακολουθούν μια προτεραιότητα στην σειρά εκτέλεσής τους σε μια σύνθετη πρόταση. Η σειρά είναι ως εξής:

| Πράξη                                                                              | Προτεραιότητα |
| ---------------------------------------------------------------------------------- | ------------- |
| [[Άρνηση]] ($\neg$)                                                                | Υψηλή         |
| [[Σύζευξη]] ($\land$), [[Διάζευξη]] ($\lor$), [[Αποκλειστική Διάζευξη]] ($\oplus$) | Μεσαία        |
| [[Συνεπαγωγή]] ($\implies$, $\leftarrow$), [[Ισοδυναμία]] ($\iff$)                 | Χαμηλή        |

Και φυσικά οτιδήποτε βρίσκεται εντός παρενθέσεων εκτελείται πρώτο.

## Ιδιότητες Προτάσεων

$$
\begin{align}
p \land 1 &\equiv p \\
p \lor 1 &\equiv 1 \\
\\
p \land 0 &\equiv 0 \\
p \lor 0 &\equiv p \\
\\
p \iff (p \iff q) &\equiv q \\\
\\
\neg (\neg p) &\equiv p \\
\\
p \implies q &\equiv \bar{p} \lor q \\
\\
p \iff q &\equiv (p \implies q) \land (q \implies p) \\
\\
\text{De Morgan's Laws:} \\
\neg (p \lor q) &\equiv \bar{p} \land \bar{q} \\
\neg (p \land q) &\equiv \bar{p} \lor \bar{q} \\
\\
\text{Αντιθετο ανάστροφη ιδιότητα:} \\
p \implies q &\equiv \bar{q} \implies \bar{p} \\
\end{align}
$$

> Οι αποδείξεις γίνονται με την δημιουργία πίνακα αλήθειας.

## Γρίφοι

### Γρίφος 1

> Σε ένα νησί υπάρχουν 2 φυλές: οι ιππότες και οι κλέφτες. Οι ιππότες λένε πάντοτε την αλήθεια, ενώ οι κλέφτες πάντοτε ψέματα. Συναντάτε έναν άνθρωπο από το νησί και ρωτάτε:
>
>> Υπάρχει χρυσός στο νησί;
>
> Ο άνθρωπος απαντάει:
>
>> Υπάρχει, _αν και μόνο αν_ λέω την αλήθεια.

Πρέπει εσείς τώρα, χωρίς να κάνετε κάποια άλλη ερώτηση, να καταλάβετε εαν όντως υπάρχει χρυσός στο νησί.

Θα θεωρήσουμε τις εξής προτάσεις:

$$
\begin{align}
X = \text{"υπάρχει χρυσός στο νησί"} \\
A = \text{"ο άνθρωπος λέει αλήθεια"} \\
\end{align}
$$

Η απάντηση που μας δώθηκε είναι λοιπόν:

$$
r = X \iff A
$$

Η απάντηση $r$ αληθεύει **αν και μόνο αν** ισχύει και η πρόταση $Α$. Άρα:

$$
\begin{align}
Α \iff r &\equiv A \iff (X \iff A) \\
         &\equiv A \iff (A \iff X)
\end{align}
$$

Δημιουργόντας τον πίνακα αλήθειας της παραπάνω πρότασης, έχουμε:

| $X$ | $A$ | $A \iff X$ | $A \iff (A \iff X)$ |
| --- | --- | ---------- | ------------------- |
| `0` | `0` | `1`        | `0`                 |
| `0` | `1` | `0`        | `0`                 |
| `1` | `0` | `0`        | `1`                 |
| `1` | `1` | `1`        | `1`                 |

Παρατηρούμε λοιπόν οτι οι τιμές της πρότασης $A \iff (A \iff X)$ ταυτίζονται με τις τιμές τις πρότασης $Χ$. Δηλαδή:

$$
A \iff (A \iff X) \equiv X
$$

Επομένως υπάρχει χρυσός στο νησί.

### Γρίφος 2

> Σε ένα νησί υπάρχουν 3 άνθρωποι: ένας ιππότης, ένας κλέφτης και ένας τεχνίτης. Ο ιππότης λέει πάντοτε την αλήθεια, ο κλέφτης πάντοτε ψέματα και ο τεχνίτης ή αλήθεια ή ψέματα. Λένε οι 3 άνθρωποι (Α, Β, Γ):
>
>> **Α:** εγώ είμαι ο τεχνίτης
>> **Β:** εγώ είμαι ο τεχνίτης
>> **Γ:** ο Α είναι ο τεχνίτης

Καλείστε εσείς τώρα να καταλάβετε, χωρίς να μιλήσετε με τους 3 αυτούς ανθρώπους, ποιος είναι τι.

Θα εξετάσουμε όλες τις περιπτώσεις.

> "Ι" για ιππότης, "Κ" για κλέφτης και "Τ" για τεχνίτης

| Περίπτωση |  Α  |  Β  |  Γ  | "εγώ είμαι ο τεχνίτης" | "εγώ είμαι ο τεχνίτης" | "ο Α είναι ο τεχνίτης" |
| --------- | :-: | :-: | :-: | :--------------------: | :--------------------: | :--------------------: |
| 1         | `Ι` | `Κ` | `Τ` |           ✘            |                        |                        |
| 2         | `Ι` | `Τ` | `Κ` |           ✘            |                        |                        |
| 3         | `Κ` | `Ι` | `Τ` |                        |           ✘            |                        |
| 4         | `Κ` | `Τ` | `Ι` |                        |                        |           ✘            |
| 5         | `T` | `I` | `K` |                        |           ✘            |                        |
| 6         | `T` | `K` | `I` |           ✔            |           ✔            |           ✔            |

Στις περιπτώσεις 1, 2, 3 και 5, ο ιππότης υποθέτουμε οτι είναι ο Α ή ο Β. Και ο Α και ο Β όμως ισχυρίζονται οτι είναι ο τεχνίτης, όμως ο ιππότης δεν μπορεί να πει ψέματα. Άρα αυτές οι περιπτώσεις δεν θα μπορούσαν να ισχύουν. Στην περίπτωση 4, εμφανίζεται παρόμοιο πρόβλημα. Ο ιππότης, ο Γ, ισχυρίζεται οτι ο Α είναι ο τεχνίτης, όμως έχουμε υπoθέσει οτι ο Α είναι ο κλέφτης. Αφού ο ιππότης δεν μπορεί να πει ψέματα, τότε αυτή η περίπτωση επίσης δεν θα μπορούσε να ισχύει.

Η περίπτωση 6 είναι η μόνη περίπτωση η οποία δεν παραβιάζει κάποιον περιορισμό του προβλήματος. Άρα ο Α είναι ο τεχνίτης, ο Β είναι ο κλέφτης και ο Γ είναι ο ιππότης.
